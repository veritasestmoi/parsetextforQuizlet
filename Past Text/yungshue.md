謝太傅寒雪日內集，與兒女講論文義. 俄而雪驟,公欣然曰：“白雪紛紛何所似？”兄子胡兒曰：“撒鹽空中差可擬. ”兄女曰：“未若柳絮因風起. ”公大笑樂. 即公大兄無奕女，左將軍王凝之妻也. 

______
郗太傅在京口，遣門生與王丞相書，求女婿. 丞相語郗信:"君往東廂任意選之." 門生歸白郗曰:"王家諸郎亦皆可嘉，聞來覓婿，鹹自矜持. 唯有一郎在東床上坦腹臥，如不聞." 郗公雲:"正此好!"訪之，乃逸少，因嫁女與焉. 

_______

魏武嘗過曹娥碑下，楊修從. 碑背上見題做“黃絹、幼婦、外孫、齏臼”八字. 魏武謂修曰：“卿解不？”答曰：“解. ”魏武曰：“卿未可言，待我思之. ”行三十里，魏武乃曰：“吾已得. ”令修別記所之. 修曰：“黃絹，色絲也，於字為‘絕’；幼婦，少女也，於字為‘妙’，外孫，女子也，於字為‘好’；齏臼，受辛也，於字為‘辤’；所謂‘絕妙好辤’也. ”魏武亦記之，與修同，乃嘆曰：“我才不及卿，乃覺三十里. ”

_________
王子猷居山陰，夜大雪，眠覺，開室，命酌酒. 四望皎然，因起彷徨，詠左思《招隱》詩. 忽憶戴安道，時戴在剡，即便夜乘小船就之. 經宿方至，造門不前而返. 人問其故，王曰：“吾本乘興而行，興盡而返，何必見戴？”王子猷嘗贊寄人空宅住，便令種竹. 或問：“暫住何煩爾？”王嘯詠良久，直指竹曰：“何可一日無此君! ”